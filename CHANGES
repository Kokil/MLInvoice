Olennaiset muutokset versiossa 1.3:

Toiminnallisuus:
- Toteutettu laskujen lähetys sähköpostilla. Katso lisää käyttöohjeista.
- Lisätty perustoiminnallisuus monikielisiä laskuja varten. Englanninkieliset laskut ovat oletuksena pois käytöstä, mutta voidaan ottaa käyttöön tulostusmalleista.
- Tulostusmalleja voi ottaa käyttöön ja poistaa käytöstä ilman, että ne joutuu poistamaan kokonaan.
- Uuteen ikkunaan avautuminen on nyt tulostusmallikohtainen asetus.
- Lisätty mahdollisuus raportoida mahdolliset tietokantavirheet html-sivuilla (hyödyllinen, jos php:n lokiin ei pääse käsiksi)
- Lisätty mahdollisuus pitää istunto käynnissä niin pitkään kuin VLLasku on auki selaimessa (oletuksena tämä on nyt käytössä).
- Lisätty mahdollisuus määritellä laskuriville alennusprosentti.
- Laajennettu mahdollisuutta määritellä asetuksissa, miten tuotteen valinta käyttäytyy laskurivien lisäyksessä.

Muut
- Korjattu murupolkujen toimintaa.
- Korjattu tyhjien numerokenttien tallennusta.
- Korjattu laskunumeron ja viitenumeron päivitys tulostusta aloitettaessa (ei toiminut Internet Explorerilla).
- Laskun kopioon ei enää tulee laskunumeroa tai viitenumeroa vanhasta laskusta.
- Vaihdettu HTML-versioon 5.
- Parannettu yhteentoimivuutta Internet Explorerin kanssa.
- Korjattu virhe, joka aiheutti kaikkien laskurivien noutamisen palvelimelta uutta laskua lisättäessä (hidasti ja saattoi aiheuttaa ongelmia, jos rivejä oli paljon).
- Korjattu ALV-täpän käyttäytyminen laskurivin muokkauksessa.


Olennaiset muutokset versiossa 1.2:

Toiminnallisuus:
- Käyttöliittymässä ei enää käytetä iframeja, vaan esim. laskurivit toimivat AJAX-tyyppisesti.
- Käyttöliittymän ulkoasua on viilattu selkeämmäksi.
- Lisätty uuden asiakkaan lisäys suoraan laskun muokkauksessa.
- Lasku tallennetaan automaattisesti ennen tulostusta.
- Lasku-PDF:n voi asettaa avautumaan uudessa ikkunassa.
- Toteutettu tietojen vienti ja tuonti (formaatit: CSV, XML, JSON).
- Laskujen tulostus tehdään nyt tulostusluokilla, joita voi määritellä myös itse.
- Laskuihin on lisätty kaksi huomautuskenttää, joista toinen näkyy myös tulostetussa laskussa.
- Lisätty huomautus, jos tulostetaan lasku, jonka päivämäärä on menneisyydessä tai tulevaisuudessa.
- Asiakasta ei enää ole pakko valita laskua tehtäessä (esim. käteiskuitteja varten).
- Yhtenäistetty termistöä, "maksaja" ja "yritys" -> "asiakas".
- Lisätty mahdollisuus poistaa asiakas käytöstä poistamatta sitä kokonaan. 
- Lisätty varoitus, jos laskunumero on jo käytössä toisella laskulla.
- Lisätty tallennusnappulan värin vaihtuminen kertomaan, jos on tallentamattomia muutoksia.
- Raporteissa kuukauden valinta on korvattu päivämäärävälin valinnalla.
- Lisätty PDF-tulostus raportteihin.
- Lisätty mahdollisuus näyttää välisummat laskun tilan mukaisesti laskutusraportissa. 
- Muutettu asetustiedostokäytäntö päivitysten helpottamiseksi niin, että pakolliset asetukset löytyvät config.php -tiedostosta, jonka voi luoda config.php.sample -tiedoston pohjalta.
- Lisätty maksajan Y-tunnus laskun tietoihin.
- Lisätty puuttuvan laskunumeron tarkistus laskun tulostukseen.
- Muutettu automaattinen laskunumerointi ja viitenumerointi antamaan laskulle numerot vasta tulostettaessa.
- Lisätty istuntotietojen tallennus tietokantaan rinnakkaisten asennusten helpottamiseksi.
- Muutettu pienimmäksi mahdolliseksi automaattisesti annettavaksi laskunumeroksi 100 ja lisätty tarkistus liian lyhyen viitenumeron välttämiseksi.

Muut:
- Laskujen tulostuksessa pitkät yrityksen nimet tulostuvat aiempaa paremmin.
- Korjattu päivämäärän mukainen järjestäminen listoissa.
- Huomautusmaksu ja viivästyskorko lisätään aina negatiivisilla rivinumeroilla, jotta ne tulevat listan alkuun.
- Laskunumeron ja viitenumeron päivitysnappula on nyt erillään päivämäärien päivitysnappulasta ja näytetään vain, ellei automaattinen laskunumerointi ole käytössä.
- Tuotettu HTML on nyt aiempaa standardinmukaisempaa.


Olennaiset muutokset versiossa 1.1:

Toiminnallisuus:
- Laskun muokkaukseen lisätty rivien summat ja koko laskun summat.
- Vain kriittiset tietokanta-asetukset tehdään enää settings.php -tiedostoon. Muut asetukset löytyvät käyttöliittymästä.
- Parannettu varmuuskopioinnin toimintavarmuutta.
- Lisätty yrityksille logon käyttömahdollisuus. Logo tulee laskulomakkeelle lähettäjän tietojen kohdalle.
- Korjattu laskun numerointi laskua kopioitaessa.
- Lisätty mahdollisuus tulostaa laskun sijaan lähetysluettelo tai kuitti.
- Toteutettu tietueille pehmeä poisto. Tietoja ei enää poisteta tietokannasta kokonaan, vaan ne merkitään poistetuiksi. Admin-käyttäjillä on mahdollisuus katsoa myös poistettuja tietoja ja tallentaa ne tarvittaessa uudelleen, jolloin ne palaavat käyttöön.
- Laskurivien laatikko säätyy nyt tarvittaessa automaattisesti suuremmaksi rivien määrän lisääntyessä.
- Muutettu laskun Kopioi-nappula toimimaan oikein ja poistettu erillinen laskun ja laskurivien kopiointinappula.
- Laskulomakkeen muita toimintoja aloittavat nappulat tallentavat nyt laskun ensin, jotta esim. laskun tulostuksessa käytetään viimeisimpiä tietoja.
- Korjattu Laaja haku ja Pikahaku.
- Lisätty eräpäivä laskulistalle.

Muut:
- Parannettu toimivuutta Internet Explorer -selaimella.
- Vaihdettu ponnahdusikkunoita jQuery-dialogeiksi.
- Muutettu kenttien otsikoita ei-tummennetuiksi.
- Parannettu kirjautumisen turvallisuutta rajaamalla kirjautumisavain käyttäjän IP-osoitteeseen ja lisäämällä viive epäonnistuneen kirjautumisen palautukseen.
- Laskulomakkeelle ei enää yritetä tulostaa viivakoodia, jos laskun summa on liian suuri tai tilinumero virheellinen.
