A set of quick tests in Finnish.

Tämä ei ole kattava testaussuunnitelma, vaan toimii vain apuvälineenä testauksessa.

Tarkista seuraavissa aina tallennuksen jälkeen, että tiedot ovat oikein.

1. Lisää uusi yritys. Käytä nimessä ääkkösiä. Täytä myös muut kentät oikean muotoisilla arvoilla. Jätä ALV-rekisteröity valitsematta.
2. Lisää uusi tuote. Käytä nimessä ääkkösiä. Täytä myös muut kentät oikean muotoisilla arvoilla. Jätä "Hinta sisältää ALV:n" valitsematta.
3. Lisää toinen tuote. Täytä kaikki kentät oikean muotoisilla arvoilla. Valitse "Hinta sisältää ALV:n".
4. Lisää uusi asiakas. Käytä nimessä ääkkösiä. Täytä osoitekentät oikean muotoisilla arvoilla ja muut kentät numeroilla. Lisää kaksi kontaktia.
5. Lisää uusi lasku. Tarkista, että oletuksena annettavat Laskupvm, Eräpvm, Laskunro ja viitenro ovat oikein. Käytä äskettäin luotua yritystä ja asiakasta, ja lisää molemmista tuotteista ainakin yksi rivi.
6. Tulosta laskusta PDF. Tarkista, että ALV-prosentit ja -laskelmat pitävät paikkansa, ja että kaikki kentät tulostuvat muutenkin oikein.
7. Käy muokkaamassa yritystä ja valitse ALV-rekisteröity.
8. Tulosta lasku uudelleen. Tarkista, että Y-tunnuksen perässä näkyy ALV-rek.
9. Käy muokkaamassa yritystä ja lisää sille logo.
10. Tulosta lasku uudelleen. Tarkista, että logo tulostaa lähettäjän tietojen paikalle.
11. Tarkista, että lasku näkyy avointen listassa, kun sen tila on AVOIN.
12. Vaihda laskun tilaksi LÄHETETTY. Tarkista, että se siirtyy lähetettyjen listaan.
13. Vaihda laskun tilaksi MAKSETTU. Tarkista, että se poistuu lähetettyjen listalta ja näkyy kaikkien laskujen listassa.
14. Valitse laskusta arkistoitu ja tarkista, että se poistuu kaikkien laskujen listalta, mutta näkyy arkistossa.
15. Poista rasti arkistoitu-kentästä. Tallenna ja paina "Mitätöi ja luo hyvityslasku" -painiketta. Tarkista, että hyvityslasku vastaa alkuperäistä, ja että linkit laskujen välillä toimivat.
16. Muuta alkuperäistä laskua niin, että sen tila on AVOIN ja eräpäivä menneisyydessä. Paina "Lisää huomautus- ja viivästysmaksu" -painiketta ja tarkista, että maksut tulevat oikein laskuriveihin ja tulosteeseen.
17. Paina Kopioi-painiketta ja tarkista, että kopio vastaa alkuperäistä. 
18. Muokkaa kopion jotain laskuriviä ja tarkista, että muutokset tallentuvat oikein.
19. Poista kopioitu lasku. 
20. Paina alkuperäisessä laskussa Hae laskunro ja laskupvm -painiketta. Tarkista, että laskunro, laskupvm ja viitenro päivittyvät.

21. Lisää uusi käyttäjä ja tarkista, että kirjautuminen onnistuu.
22. Vaihda käyttäjän salasana ja tarkista, että kirjautuminen onnistuu edelleen.
